**เราคนหนึ่งเป็นพนักงานออฟฟิศ ที่โตมาพร้อมกับโซเชียลเน็ตเวิร์ค ระหว่างทำงานก็มีแอบ เปิด Facebook,  instagram, twitter, และ (youtube ยิ่งขาดไม่ได้เพราะปัจจุบันมีรายการมากมายในทีวี ที่ดูไม่ทันพนักงานออฟฟิศอย่างเราก็ขอแอบมาดูย้อนหลังแล้วกันไม่ว่าจะเป็น รายกการ Workpoint, ละครจากช่อง 3...one...GMM...) 
**เราก็เลยสงสัยว่าสมัยที่ไม่มี โซเชียลเน็ตเวิร์ค พนักงานออฟฟิศพวกเขานั่งแอบทำอะไรกันบ้างระหว่างทำงาน

ยุคที่เริ่มทำงานปี 2526 (แก่จัง)  ไม่มีมือถือ  เพิ่งเริ่มมีคอมพิวเตอร์ใช้อย่างแพร่หลายตามบริษัท และสถานศึกษา
แต่ยังไม่มี net ค่ะ  ก็มีนิตยสารที่บริษัทรับประจำ  เช่น ลลนา   ดิฉัน  และหนังสือพิมพ์  อ่านเวลาว่าง  แล้วก็เอาหนังสือนิยายมาจากบ้าน ประมาณนี้
อ้อ  แล้วบริษัทเราเป็นทั้งออฟฟิศและโรงงาน  ก็ไปเดิน ๆ เล่น ดูช่างทำรองเท้าบ้าง  กระเป๋าบ้าง  ปกติขายตามห้าง แล้วก็มีช่วงที่บริษัทจัดเซลล์ที่
โรงงาน  ก็ไปช่วยขาย  สนุกมาก  เจอดาราดัง ๆ สมัยนั้นหลายคน เพราะเป็นรองเท้าลิขสิทธิ์ยี่ห้อดัง   

ปล .1  และปี 2526  เป็นปีที่ไทยมี ATM เครื่องแรกด้วย  โดยธนาคารไทยพาณิชย์เป็นเจ้าแรกที่นำมาใช้

ปล. 2    เจอแฟนที่อยู่ด้วยกันมา 30 ปี  ก็จากบริษัทแรกนี้แหละค่ะ  หนุ่มคุมเครื่องจักรในโรงงาน กับ สาวบัญชี   ขอบคุณกระทู้นี้ค่ะ  ทำให้ได้รำลึกความหลัง