	สวัสดีค่ะเพื่อนๆ ในที่สุดประสบการ์ณการเข้าร่วมแข่งขันไวโอลินในระดับภูมิภาคของน้องอันนาและครอบครัวเราก็ได้สิ้นสุดลงไปแล้วตั้งแต่เมื่อวานนี้นะคะ หลังจากที่ฝึกซ้อมกันมาอย่างยาวนานตั้งแต่เดือนกันยายนปีที่แล้ว

	นับว่าได้ผลลัพท์ที่แสนจะพอใจ โดยเฉพาะอย่างยิ่งสำหรับเด็กเล็กๆ ตัวเล็กๆ อย่างอันนาที่ได้คะแนนเต็ม 100% จากการแสดงฝีมือการเล่นไวโอลินในครั้งนี้ในประเภทดูโอร่วมกับเพื่อนของเธอคือ อันนิค่า 

	ประสบการณ์ที่แสนจะตื่นเต้นนี้ เริ่มต้นในเวลาเช้าตรู่ของวันเสาร์ที่ 4 กุมภาพันธ์ค่ะ โดยเราตื่นขึ้นแต่เช้าเป็นคนแรกของบ้านเช่นเคย เพื่อคอยจัดเตรียมอาหารเช้า เสื้อผ้าของเด็กๆ ซึ่งกติกาของการแต่งกายเพื่อไปเข้าร่วมการแข่งขันไวโอลิน คือ เด็กๆ ควรจะใส่ชุดสีขาว หรือ สีดำค่ะ เราด็จัดเตรียมสีขาวนะคะ เพราะคิดว่า สีขาวน่าจะเหมาะกับอันนามากกว่าสีดำ ทีนี้สำหรับสามใบเถา หากคนหนึ่งแต่งตัวสวยเนี่ย อีกสองคนจะต้องสวยด้วยค่ะ เป็นธรรมดาของคนมีลูกหลายคนที่ลูกๆ ต้องการความเท่าเทียมกัน 55 ดังนั้น ทั้งสามสาวก็ใส่ชุดสีขาวสวยเหมือนกันหมดเลยค่า
