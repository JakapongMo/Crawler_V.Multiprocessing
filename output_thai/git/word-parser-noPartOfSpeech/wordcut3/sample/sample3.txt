อยากมาแชร์ประสบการณ์ค่ะ 

เราคบกับผู้ชายคนนึงได้ปีกว่า  ก่อนหน้านี้รู้เพียงแค่เค้าเป็นคนฝักใฝ่ธรรม ชอบทางนี้ เราก็ไม่ว่าอะไรนะคะ 
เค้าชอบไปวัด บอกว่าไปปล่อยปลา ไปสวดมนต์ ไปเจริญสมาธิ อะไรของเค้านั่นล่ะค่ะ อยู่เป็นประจำ แต่ไม่เคยบอกเลยว่าไปวัดไหน 
เราก็ไม่เคยถามค่ะ แต่ตัวเค้าเองไม่คิดที่จะทำงาน อ้างแต่ว่าไปนั่งสมาธิช่วยทำให้จิตใจสงบ โดยที่ไม่ไปทำงานทำการ วันๆไปแต่วัด 
เราเคยทะเลาะกันรุนแรง เพราะเค้าเอาแต่มายืมเงินเรา ค่าใช้จ่ายต่างๆ แม้แต่เงินกินข้าว เราเลยว่าเค้าไปว่า การไปนั่งสมาธิ ไปปล่อยปลาเพียงอย่างเดียว ไม่ได้ทำให้เธอมีเงินขึ้นมาได้  เค้าก็เงียบและซึมไป สุดท้ายเป็นเราที่รู้สึกผิดในตอนนั้นว่าไปด่าว่านักพรตคนไหว้พระ 

จนวันนึง เราก็ถามว่า เธอไปวัดไหน ทำไมไม่เคยบอก เค้าก็พูดมาว่า Wat thamma Guy ตอนนั้นเรานี่หลุดขำในใจค่ะ ไม่รู้เหมือนกันนะคะ ก็ไม่ได้มีอคติ แต่มันก็ขำในใจอะ 

เราก็ไม่ได้ก้าวก่ายหรือล่วงล้ำอะไรเค้านะคะ คือก็รับรู้ ว่า อ้อ เค้าเป็นสาวกของที่นี่นะ ไม่เคยว่า ไม่เคยห้าม ด้วยตอนนั้นยังไม่รู้ข้อมูลเบื้องลึกของวัดนี้มาก 

แต่เมื่อรอบสัปดาห์ที่ผ่านมา เรื่องของวัดนี้แดงขึ้นเรื่อยๆ เราเสพข่าวแบบเป็นกลาง ก็รู้อะค่ะว่าอะไรเป็นอะไร ตัวแฟนไปเป็นการ์จที่นั่น ต้องอดข้าว นอนเสื่อ นอนมุ้ง  แล้วก็ไปปะทะกับจนท. เจ็บเนื้อเจ็บตัวไปหมด เห้อ คือเห็นแล้วเพลียอะ เลยบอกเค้าให้กลับมาเถอะ แล้วก็ค่อยๆอธิบายความจริงอีกด้านให้เค้าฟัง 

แต่เกิดอะไรขึ้นรู้ไหมฮะท่านผู้ชม .... 

ดิชั้นผิดเต็มๆเลยค่าาาา โดนมันด่ากลับมาว่า โง่ หูเบา เขลา เอาเข้าไป มันบอกว่าไงรู้มะ 
- ที่รัฐบาลตีวัด เพราะถังแตก จะเอาเงินของวัดไปใช้
- รัฐบาลจะยกเลิกโครงการ30บาท เลยมาเล่นเรื่องนี้กลบข่าว 
- ไทยจะเอาศาสนาอิสลามเป็นศาสนาประจำชาติ เลยตีศาสนาพุทธให้แตก 
- สื่อที่นำเสนอเป็นข่าวปลอมทั้งเพ 
- หลวงพ่อของมันใช้ยาสีฟันหลอดละ30บาท .... จ้าา 
- ไม่มีห้องออกกำลังกายสำหรับพระ ทุกอย่างสร้างให้โยม
- เพราะวัดจะเอื้อประโยชน์ให้โยมไง เลยต้องมีเงินเยอะๆ 
- หลวงพ่อมันโดนใส่ร้ายยยย
สุดท้ายประโยคคลาสสิคที่มันตะคอกเราจ้าาาา 
"เธอไม่เคยมาวัด เธออย่ามาพูดได้ปะ"  โถถถถถ ไอ้ Wennnnnnnn 

เราเลิกเลยค่ะ เลิกเลย มันกู่ไม่กลับแล้วจริงๆกับคนแบบนี้ คือมันไม่ยอมเปิดใจรับฟังความจริงอีกด้าน เหมือนว่า โดนครอบงำไปหมดแล้ว 
คิดดูนะ วันๆมันไปปล่อยแต่ปลา บอกจิตใจจะบริสุทธิ์ แล้วมาขอตังค์เราใช้จ้า คือมันบอกว่าหลวงพ่อมันสอนมาดี ว่าต้องปล่อยปลาออกไป จิตใจจะพ้นจากทุกข์ ยังไงก็ตามแต่เถอะ แต่เราไม่โอเคอะ 

นี่ล่ะเหตุผลที่เลิกกัน อาจดูขำนะ แต่เราว่ามันเรื่องใหญ่เลยล่ะคนๆนึงโดนลัทธินึงครอบงำ

หูยย นอนหลับไปแป้บเดียว กลับมาดู มีคนกดบวกให้เต็มไปหมด กะจะแค่เข้ามาบ่นๆหาที่ระบายเฉยๆ ฮ่าๆๆๆ 
มีบางคนหลังไมค์มาว่าอิชั้นแต่งเรื่องมโนขึ้นมาเพราะอิชั้นเกลียด Thamma Guy ขอบอกว่าไม่จริ๊งงง นี่เป็นข้อความสุดท้ายที่คุยกับแฟนค่า 
